<!DOCTYPE html>
 <html lang= "nl">
 <head>
	 <title>Reizen in Noord-Sulawesi</title>
	 <meta charset="UTF-8"/>
	 <link rel="stylesheet" href="../main.css" type="text/css"/>
	 <meta name= "description" content= "Reisverhaal van een Nederlandse dame die de natuurlijke schoonheid van Noord-Sulawesi verkende">
	 <meta name= "keywords" content= "vogelobservatie, minahasa, noord sulawesi, rondrit, zomervakantie, maleo-vogel, ijsvogel, spookdier, landbouwgrond, zwemmen, snorkelen, volledige lichaammassage">
	 <meta name= "viewport" content= "width=device-width, initial-scale=0.90">
 </head>
	 <body> 
<header><h1>Reizen in Noord-Sulawesi</h1></header>
<article><p> reisverslag van Astrid</p>
	<p>Na een lange reis arriveerde ik eindelijk in Manado. De homestay is dicht bij het vliegveld, binnen 10 min was ik er. De eigenaresse bracht mij naar de kamer. Eigenlijk is het meer een appartement. Er is zelfs een dakterras. Vanaf hier heb je een mooi uitzicht.</p>
<p>Het was een lange dag voor mij. Om de volgende dag ontspannen de reis door Noord-Sulawesi te beginnen, bood Charles mij een massage aan. Een heerlijke massage. Ik kon mijn volledige ontspannen en als sneeuw voor de zon verdween mijn vermoeidheid.</p>
<p>De ochtend startte goed met roomservice. De eigenaresse bracht een uitgebreid ontbijt en heerlijk ontbijt. Met voldoende energie kon de dag beginnen. Vandaag ging ik een waterval bezoeken. 
Het pad naar de waterval was prachtig. Onderweg heb ik veel foto’s kunnen maken. Er is veel te zien. Het was wel voorzichtig lopen omdat het pad glibberig was.</p>
<figure>
<img src= "../images/waterfall-in-manado.jpg" alt= "tunan waterfall"><figcaption>Waterfall in Manado</figcaption></br>
<img src= "../images/rice-field-in-north-sulawesi.jpg" alt= "guided tour package to North Sulawesi"><figcaption>Ricefield in North Sulawesi</figcaption></br>
<img src= "../images/spectral-tarsier-north-sulawesi.jpg" alt= "wildlife watching tour to tangkoko"><figcaption>Spectral Tarsier in North Sulawesi</figcaption></br>
<img src= "../images/paal-beach-north-minahasa.jpg" alt= "likupang beach in north sulawesi"><figcaption>Paal Beach in North Minahasa</figcaption>
</figure>
<p>Na een tijdje bereikten we de waterval, heel indrukwekkend. Vanaf een hoogte van 90m kwam het water naar beneden. Na wat foto's gemaakt te hebben zijn we terug gegaan. Onderweg werden we overvallen door een tropische regenbui. We hebben ruim een half uur onder de bomen geschuild met een poncho als een tent over ons heen.  Achteraf zagen we dat een paar meter verder een huisje stond waar we hadden kunnen schuilen. Maar dat is lang niet zo avontuurlijk.</p>
<p>Na de bui vervolgde we onze wandeling. De weg naar het dorp was nog lang. De kans op een nieuwe bui was erg groot, dus hoopte we dat we een auto of motorrijder zouden tegen komen die ons een lift zou willen geven. We hoefde niet lang te wachten. Er kwam een auto aan en de vriendelijke meneer bracht ons naar het dorp. Vanuit daar zijn we met het openbaar vervoer terug naar het hotel gegaan. Wat ik opvallend vind is hoe behulpzaam de mensen hier zijn. Erg leuk om mee te maken.</p>
<p>Na ons bezoek aan de waterval verhuizen we naar de overkant van de weg. Daar is onze nieuwe basis. De homestay en het hotel liggen buiten de stad. Toch is hier nog veel te zien. Er zijn genoeg restaurantjes waar je heerlijk kunt eten. Ook zijn er souvenirsshops. Het is leuk om die te bekijken. 
Wat ook de moeite waard is om te bekijken, is de traditionele markt. Deze markt ligt even buiten de doorgaande weg naar Manado. Het ligt in een rustige buurt. Ze verkopen er oa groente en fruit.  
Ook ben ik in Manado geweest. Ik heb het museum bezocht en zo meer te weten gekomen over het Noord-Sulawesi.</p>
<p>Na deze dagen stond Bunaken op het programma. Met de taxiboot heb ik de overtocht gemaakt. De homestay waar ik verbleef was dicht bij de "haven". Het is niet echt een haven, maar je meert aan op het strand. Niet ver van dit strand is de homestay waar ik een paar nachten zal verblijven. Vano bracht mij er naar toe. Ik werd door zijn familie vriendelijk ontvangen. Ze zorgde ervoor dat je je thuis voelde. De maaltijden die ze kookte waren erg lekker.</p>
<p>Het uitzicht vanaf de homestay is geweldig. Je bij helder weer Manado zien liggen. Verder waren er veel vogels en krabben te zien.</p>
<p>De volgende ochtend nam Vano mij mee voor een motortocht over het eiland. Ons eindbestemming was het strand aan de andere kant van het eiland. Een mooi strand. Vanaf hier vertrekken boten naar de drop off plaats waar je kan duiken en snorkelen.</p>
<p>Omdat het nog regentijd is kwam er van tijd tot tijd een flinke bui over. Gelukkig was ik toen weer terug bij de homestay.</p>

<p>Helaas regende het de volgende dag. Ik zou deze dag gaan snorkelen, maar door de weersomstandigheden heb ik dit niet gedaan. Omdat het er ook niet naar uitzag dat het zou opklaren zijn we teruggegaan naar het vaste land. Vanuit daar zijn we naar de terminal gereden om met de bus naar Doluduo te gaan, een ritje van 6 uur. De weg er naar toe is heel afwisselend. Comfortabel was de rit niet, maar ik vond het wel een belevenis en had het niet willen missen.</p>
<p>Begin van de avond arriveerde we bij de homestay. Ook hier werden we hartelijk ontvangen. Tante Mien, de eigenaresse had een lekkere maaltijd voor ons gemaakt. 
Om de spieren weer te ontspannen kreeg ik weer een relax massage van Charles. Na de massage voelde ik mij weer helemaal fit. Door de massage heb ik heerlijk kunnen slapen.</p>
<p>De volgende dag zouden we de bossen in gaan. Met de motor zijn we naar het nationaal park gereden. Om de bossen in te mogen heb je een lokale gids nodig. Helaas was er niemand aanwezig. Na een half uurtje hebben we besloten om wandelend terug te lopen . We zijn toen wandelend weer teruggegaan naar het dorp. Een afwisselende wandeling. We hebben verschillende vogels gezien, akkerland, dorpjes rijstvelden en mooie uitzichten. Genoeg fotomateriaal. ’s Middags hebben we de nabije omgeving verkend.</p>
<p>De volgende dag zouden we het regenwoud in gaan op zoek naar Maleo. Helaas gooide de regen roet in het eten. We hebben besloten dat het beter was om te vertrekken. Zo kwamen we aan het eind van de dag weer aan in Manado.</p>
<p>Na een heerlijk nachtje slapen gingen we naar onze volgende bestemming, Tangkoko. Hier kun je tarsiers vinden en die wilde ik heel graag zien.</p>
<p>Met de bus zijn we naar Tangkoko gereisd. We kwamen eind van de ochtend aan. De kamer was simpel. Ik schrok nog wel van een 2 grote kakkerlakken die over de grond liepen. Charles probeerde ze te vangen, maar ze vluchten in een onbereikbaar hoekje.</p>
<p>’s Middags zijn we met een lokale gids het nationaal park in gegaan. We hebben verschillende soorten vogels kunnen spotten. En ook de tarsiers gevonden. Hele kleine schattig uitziende beestjes. 
Na de wandeling in het restaurant nog thee gedronken. Opeens werd ik geroepen omdat er een slang uit de boom gevallen was.</p>
<p> volgende ochtend vroeg uit de veren. We gaan een ochtendwandeling maken. Het is erg leuk om mee te maken hoe het regenwoud ontwaakt. Er zijn veel verschillende geluiden te horen. We hebben verschillende vogels kunnen zien en ook goed op de foto kunnen zetten. Het was een leuke ervaring. 
Na de lunch zijn we vertrokken naar Tomohon. Deze plaats ligt in de bergen. De temperatuur is er aangenaam. We zaten in een hotel even buiten de stad. Je kan hier goed wandelen en vogels spotten. We gingen met de bus. Onderweg kregen we een klapband. Wel toevallig dat een paar meter verder een garage was…. Gelukkig was de band snel omgewisseld en vervolgden we onze trip.
</p>
<p>Het hotel waar we logeerden lag in een rustige buurt. De kamer was netjes. Alleen zat het ontbijt niet inbegrepen. ’s Avonds in de buurt gegeten. 
</p>
<p>De volgende ochtend stonden we vroeg op. We gaan een krater bezoeken. Aan de overkant van het hotel hebben we wat biscuitjes en water gekocht. Met een grab car zijn we naar de voet van de berg gegaan. Daar zijn we omhoog gelopen. Omdat het nog zo vroeg is hangen de wolken nog laag. In het begin was er niets te zien, maar na verloop van tijd trok de natuur het gordijn steeds verder op. Stukje bij beetje kwam de krater in beeld. Uiteindelijk brak de zon door en heb ik vol van het uitzicht kunnen genieten.</p>
<p>We zouden de gehele weg teruglopen, maar we hebben toch een motor kunnen charteren. Het was namelijk nog een flink eind wandelen. Met zijn drieeen zijn we op de motor gestapt en naar Tomohon gereden.</p>
<p>Daar hebben we de traditionele markt bezocht. Naast de standaard groente, fruit en snuisterijen verkopen ze ook hond, vleesmuis, muis en slangen. Het is toch bijzonder om te zien. 
</p>
<p>Bij de KFC hebben we geluncht. Daarna zijn we naar een kratermeer gegaan. Ook met een grab car. Met de chauffeur de afspraak gemaakt dat hij ons 2 uur later weer zou ophalen. 
</p>
<p>Het meer is prachtig om te zien. Af en toe komt de geur van zwavel je tegemoet. Op verschillende plekken zie je de stoom uit de aarde komen. Ook hebben we verschillende vogels kunnen spotten. Ik heb genoten van het uitzicht.</p> 
<p>Na even gerust te hebben zijn we ’s avonds naar de stad gelopen om ergens te gaan eten. Na het eten nog de stad verder verkend. Bij een broodjeswinkel nog wat broodjes gehaald voor het ontbijt. De volgende morgen zouden we vroeg opstaan om vogels te spotten.</p>
<p>We hebben die ochtend verschillende soorten vogels gezien. Het was een leuke ontspannen wandeling. Na de wandeling zijn we met een crab car weer naar Manado afgereisd. </p>
<p>Onderweg heeft Charles voor mij dodol gekocht. Dat is een lekkernij bestaande uit rijstmeel, palmsuiker en kokosmelk. Het is een toffee-achtig gebak. Het is vrij zoet. Het was verpakt in palmblad. Het is erg bewerkelijk om dit te maken.</p>
<p>De laatste paar dagen van mijn reis verblijf ik in Manado. Ik ben 1 dag naar Airmandidi geweest. Ik heb daar familie wonen. Helaas waren ze niet thuis. Wel de overburen ontmoet. Een hele gastvrije familie.</p>
<p>De laatste dag zijn we naar het mooiste strand van Manado geweest. Het was een lange rit, maar het was meer dan de moeite waard. Een mooi wit strand en een azuurblauwe zee.</p>
<p>Na 14 dagen kwam er een eind aan mijn avontuur in Noord-Sulawesi. Het programma dat Charles had opgesteld was heel afwisselend. Hij heeft mij heel veel laten zien, zodat ik een indruk heb gekregen van het gebied. Alles was goed geregeld en ik ben heel blij dat Charles mij heeft begeleid tijdens mijn reis. Vol mooie herinneringen ben ik het vliegtuig gestapt om te beginnen aan een lange reis naar NL. 
</p>
<p>Dit is het whatsapp-nummer van Charles: +6281332245180 als je hem wilt als je gids voor het reizen in Noord-Sulawesi of Raja Ampat van Indonesië.</p></article>
<aside><p>Lees ook:</p>
<ul>
<li><a href= "126-holiday-in-the-highland-of-minahasa.html">Holiday in the Highland of Minahasa</a></li>
<li><a href= "062-traveling-to-north-sulawesi.html">Traveling in North Sulawesi</a></li>
<li><a href= "052-birding-minahasa.html">Birding in Minahasa</a></li></ul></aside></br>
<nav><a href= "../index.html">Home</a> | <a href= "../rainforest-tour.html">Rainforest Tours</a> | <a href= "../marine-tour.html">Marine Tours</a> | <a href= "../contact-us.html">Contact Us</a> | <a href= "../about-us.html">About Us</a> | <a href="../art.html">Art</a>	</nav>
 </body>
 </html>